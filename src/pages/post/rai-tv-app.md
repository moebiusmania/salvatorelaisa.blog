---
layout: ../../layouts/BlogPost.astro
title: La Rai ha finalmente capito da che parte deve andare
date: '2017-03-23'
tags: ['tv', 'evoluzione']
draft: false
summary: "La recentemente aggiornata applicazione per smart TV e la nuova policy del catalogo permettono di usufruire dei contenuti della televisione di stato in maniera più dinamica e senza per forza un'antenna televisiva. Era ora, dato che siamo costretti a pagarla..."
images: ['https://github.com/moebiusmania/blog-assets/blob/master/images/2017/unnamed.png?raw=true']
---

![Screenshot promozionale della nuova app presente sui vari store.](https://github.com/moebiusmania/blog-assets/blob/master/images/2017/unnamed.png?raw=true) <small>_Screenshot promozionale della nuova app presente sui vari store._</small>

> Sì, questo giro tra titolo e intro sono andato un po lungo, ma non nascondo che in questo post c'è un certo sfogo personale, per una volta positivo eh!

La recentemente aggiornata applicazione per smart TV e la nuova policy del catalogo permettono di usufruire dei contenuti della televisione di stato in maniera più dinamica e senza per forza un'antenna televisiva. **Era ora**, dato che siamo costretti a pagarla...

### Ricapitolando...

Il sito [http://www.raiplay.it/](http://www.raiplay.it/) e le app mobile e smart TV della Rai sono stati aggiornati, sia come brand, come design e come fruizione dei contenuti... incredibile ma vero in decisamente meglio e al pari di qualcosa di decente! E' stato creato un brand apposito "Rai Play", le UI dei client sono state rinfrescate allineandosi ai nuovi standard, il catalogo dei contenuti è stato decisamente ravvivato, sono state ridotte le pubblicità obbligatorie prima degli streaming live e replay e sull'applicazione smart TV (Android) è finalmente utilizzabile per la visione in diretta dei canali via internet!

_Quindi ora la Rai è cool? sono avanti sui tempi?_ Non ancora, **ma sono sulla giusta strada**. Siamo costretti a pagare il canone, anche se ora non è più prettamente un canone ma è stato rigirato in altri termini, anche se non abbiamo antenne e o vere e proprie TV, quindi il fatto che mettano a disposizione i contenuti in replay e i canali live via internet era il minimo che potessero fare per dare almeno una parvenza di senso ad una tassa televisiva.

### "vecchia" TV, nuove abitudini

Non che sia un grande consumatore della TV di stato, ma Rai 4-5-Movies-Storia-News24 sono canali che ogni tanto non mi dispiaceva bazzicare quando avevo un'antenna collegata alla TV. Il cambiamento era necessario, ma già da diverso tempo [si guarda molta meno televisione "classica"](https://www.wired.it/play/televisione/2017/01/03/fuga-dei-giovani-dalla-tv-le-nuove-strategie-italia-1-riprenderli/), gli orari e il modo di fruire i contenuti dal piccolo schermo sono molto cambiati negli ultimi anni, quindi come già ribadito sopra, se proprio dobbiamo pagare almeno che questa TV di stato si adatti alle nostre esigenze.

E finalmente sembra lo stia facendo, speriamo che abbiano capito davvero che **è questa** la strada da seguire...
