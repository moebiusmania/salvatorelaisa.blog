---
title: Ubuntu 11.04 (e in generale)
date: '2011-05-01'
tags: ['ubuntu', 'linux', 'os', 'desktop']
draft: false
summary: "E' dalla prima versione del 2008 che seguo con molto interesse l'evoluzione di Ubuntu, la distro Linux più user friendly e maggiormente in voga del momento"
images: ['https://upload.wikimedia.org/wikipedia/commons/a/a1/Ubuntu_11.04_%28csb%29.png']
---

![Il desktop di Ubuntu 11.04](https://upload.wikimedia.org/wikipedia/commons/a/a1/Ubuntu_11.04_%28csb%29.png) <small>_Il desktop di Ubuntu 11.04_</small>

E' dalla **prima versione del 2008** che seguo con molto interesse l'evoluzione di [Ubuntu](https://www.ubuntu-it.org/), la distro Linux più user friendly e maggiormente in voga del momento

e dopo aver installato l'ultimissima release (**la 11.04**) sento di non poter fare a meno di dedicare un piccolo post sul mio punto di vista riguardo questo sistema operativo.

In questi anni ho sperimentato Ubuntu in 2 situazioni, un [vecchio Sony Vaio](https://web.archive.org/web/20060715185333/http://www.soundwallmusic.net/) senza scheda grafica e mezzo giga di ram (_che è il computer di famiglia_) e una **macchina virtuale** su un MacBook Pro, e in entrambi i casi ho sempre avuto dei buoni risultati. Considerate poi che l'interfaccia grafica non è spartana comprende animazioni, multi desktop e dall'ultima versione un simil-dock e tutto ciò riesco a godermelo anche sul Vaio senza scheda grafica, non con delle prestazioni da urlo ma neanche in modo _"scattoso"_.

Dato che quando parlo di Ubuntu mi ritrovo a sorbirmi le solite domande, faccio delle mini faq generiche che **principalmente si riferiscono alle mie esperienze personali**.

## Linux è difficile da usare

Il Linux originale sì, Ubuntu si pone come sistema operativo **gratuito** basato su Linux con un interfaccia grafica molto simile a Windows e Mac OS e quindi **user friendly**. Se sapete usare Windows XP e successivi, sapete usare Ubuntu. Esiste un "software center" che, oltre ad essere nato prima, è molto simile ai vari app store che oggi conosciamo su smartphone e PC.

## Su Ubuntu non ci sono i programmi che uso

Può darsi, gran parte dei software commerciali non hanno una versione per Linux, tuttavia i sofware non-commerciali come Chrome, Firefox, Skype, Libre Office, Flash Player e tanti altri sono sviluppati **cross platform** e quindi disponibili per Ubuntu. Non sono neanche difficili da trovare in quanto ogni release di Ubuntu è accompagnata da un set di programmi base.

## Non gira sul mio computer di X anni fa

Al contrario di altri OS (_come Windows Vista_) Ubuntu è molto **leggero**e può essere tranquillamente installato su macchine vecchie, in automatico se non vengono rilevate prestazioni ottimali vengono disabilitati effetti grafici e animazioni e se non bastasse esiste una versione più leggera graficamente che prende il nome di [Xubuntu](http://xubuntu.org/).

## Ho Windows XP e mi trovo benissimo, perche dovrei passare a Ubuntu?

Linux è risaputamente molto più sicuro di Windows (_dite ciao agli antivirus_) e ha un **ciclo di rilascio di 6 mesi**, quindi è aggiornato e corretto anche in termini di sicurezza molto spesso e per un OS gratuito è una gran cosa. Windows XP ha noti problemi di sicurezza e Microsoft stessa suggerisce all\'utenza di aggionarsi alle versioni più recenti come Vista e Seven, in più gli aggiornamenti di XP saranno discontinuati nel giro di un paio di anni, il che significa che quando questo accadrà e avrete un problema non ci sarà nessuno a risolverlo.

## Non è adatto per lavorare

Su questo punto sono **parzialmente** d'accordo, dipende cosa ci si deve fare, ma per "classic\" lavori d'ufficio come usare fogli elettronici, scrivere documenti, mail e lavorare con database va benissimo e per una piccola azienda con budget limitati si parla di un risparmio che può far comodo. Anche in ambito casalingo finche si rimane con le solite routine (_mail, social network, scaricare foto da fotocamere, vedere video_) va più che bene.

<del>### E voi che ne pensate di Ubuntu?</del>

(_**UPDATE 2020:** avendo rimosso la funzionalità dei commenti ho preferito "rimuovere" la domanda_)
