---
title: Tra l'estate e l'autunno c'è sempre tanta roba!
image: https://c1.staticflickr.com/9/8357/8399705548_249b15077a_o.jpg
imageMeta:
  attribution:
  attributionLink:
type: post
author: salvatore
date: 2016-09-04 06:14:00
publish: 2016-09-04 06:14:00
tags:
  - eventi
---

Ora che Settembre è iniziato e domani ci sarà la prima vera settimana lavorativa dopo Agosto inizio a dare un'occhiata al calendario e segnarmi un po di cose, nella mia sfera di interessi è sempre un periodo pieno di cose interessanti!

<!-- more -->

### Festa del Ticino <small>(10-11 Settembre, Pavia)</small>
Per me l'**estate finisce** realmente con la Festa del Ticino di Pavia e lo spettacolo pirotecnico, di cui [ho già parlato in un post a parte](https://salvatorelaisa.blog/post/fuochi-fine-estate/) quindi non mi ripeto, che quest'anno sarà il 10 Settembre.

<IGembed shortcode="7TiCw2yVgC" />

### Autunno Pavese <small>(23-26 Settembre, Pavia)</small>
Non è un [evento](http://www.autunnopavesedoc.it/) a cui vado tutti gli anni, tendenzialmente è sempre uguale... ma da quando è stato spostato al Castello di Pavia sono più propenso a farci un giro se capita la sera e la compagnia giusta, **risotto e vino** a go-go!

<IGembed shortcode="8Gw_CFswPn" />

### Radiant <small>(1-2 Ottobre, Novegro)</small>
Anche di questo evento ne ho [più o meno già parlato in un altro post](https://salvatorelaisa.blog/post/hdd-vs-cloud/). Non so se ci farò o un giro o meno, ma sapere che c'è è sempre una garanzia in più se proprio dovessi trovarmi senza nulla da fare e la voglia di buttare qualche soldo in cinesate **tecnologiche**.

<IGembed shortcode="3oRNl_J3gH" />

### BirrArt <small>(13-16 Ottobre, Casteggio)</small>
Ormai sono [8 anni](http://www.birrart.org/) che con questo evento Casteggio cerca di affiancare alla sua fama di città dei vini anche la **birra**. Non nascondo che personalmente la fiera è molto meno di quello per cui viene spacciata, come qualità e offerta, ma mi piace considerarla l'ultima festa della birra prima dell'inverno.

<IGembed shortcode="BDtpqshmuAV" />

### Games Week <small>(14-16 Ottobre, Milano)</small>
Dopo aver passato alcuni anni tra la fine del '90 e l'inizio del 2000 a frequentare lo SMAU principalmente per vedere le **novità videoludiche**, finalmente[ una fiera dedicata solo a quelle](http://www.milangamesweek.it/)! Occupando un solo padiglione della fiera di Milano, garantisce un giro completo degli stand con calma nel giro di un'oretta abbondante. Non mi metto mai a fare file per provare videogiochi in anteprima, si tratta di file di ore per titoli che usciranno breve, per me il vero forte sono gli angoli dedicati al **retrogaming** e gli sviluppatori indipendenti.

<IGembed shortcode="BAft93twNIO" />

### Next Vintage <small>(14-17 Ottobre, Belgioioso)</small>
Il castello di Belgioioso è sempre un'ottima cornice per eventi, e il Next Vintage è un'occasione per sbirciare tra cinafrusaglie degli anni 60/70, anche se la mostra è principalmente centrata su abbigliamento, ogni tanto qualche chicca salta fuori.

<IGembed shortcode="88DiuyPmdl" />

### TEDx <small>(18 Ottobre, Milano)</small>
Gli [eventi **TED** indipendenti](www.tedxmilano.it) tornano a Milano!
Questa volta non mi sono fatto trovare impreparato e ho già comprato il biglietto. E per prepararmi mi sto guardando la registrazione dell'edizione precedente:

<iframe width="560" height="515" src="https://www.youtube.com/embed/ZbPR7lkZyTQ?list=PLsRNoUx8w3rPflea6YPxnaw-iUpuqEwvf" frameborder="0" allowfullscreen></iframe>

---

### Comics & Games <small>(28 Ottobre - 1 Novembre, Lucca)</small>
Il mio gran finale di questa maratona di eventi autunnali è l'ormai mitica manifestazione **[Lucca Comics & Games](http://www.luccacomicsandgames.com/it/2016/home/)**, che non ha bisogno di presentazioni. Purtroppo l'anno scorso l'ho dovuta saltare quindi quest'anno ho un altro buon motivo per non perdermela.

Negli ultimi anni i giorni del Lucca Comics sono stati anche molto caldi e soleggiati per essere gli inizi di Novembre, ma indipendentemente dal clima niente è più eccezionale di un borgo come quello di Lucca invaso dai cosplayer più fantasiosi e curiosi di fumetti & dintorni da tutta europa!

<IGembed shortcode="BKVuoPJA4kP" />

---

<small>*Foto di copertina di **[andre4s](https://www.flickr.com/photos/andre4s/8399705548/)***</small>
