---
title: Addio Facebook...
image: https://images.unsplash.com/photo-1522159698025-071104a1ddbd?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1350&q=80
imageMeta:
  attribution:
  attributionLink:
type: post
author: salvatore
date: Fri Jan 4 2019 21:17:16 GMT+0100 (IST)
publish: 2019-01-04
tags:
  - social
  - facebook
  - privacy
---

### Ma quindi, perché l'hai fatto?
Non l'ho fatto per un singolo motivo preciso, diciamo che è più una raccolta di **"sintomi"** che una volta ponderati mi hanno fatto capire che tanto valeva compiere questo passo, li elenco brevemente:

* in 10 anni di account, i primi 5 sono stato abbastanza attivo, i restanti 5 invece più di qualche lettura di post o foto o like qua e la non ho praticamente fatto nulla, quindi di per se il mio profilo era già "fermo".
* nessuna novità significativa è stata introdotta negli ultimi anni.
* mediamente girano più condivisioni di altre fonti, persone o pagine, che contenuti genuini degli utenti.
* diverse fake news, poche azioni concrete da parte di FB per [contrastare il fenomeno](https://www.ft.com/content/4feb7268-7f1c-11e8-bc55-50daf11b720d).
* nel 2018 hanno avuto [seri problemi di sicurezza](https://www.theguardian.com/technology/ng-interactive/2018/dec/24/facebook-2018-timeline-year-in-review-privacy-scandals) (*e non mi riferisco al caso di Cambridge Analytica*) e anche qui, poche azioni per provare a rimediare.
* anche i miei contatti più stretti utilizzano sempre meno FB e nel quotidiano comunichiamo tramite client di messaggistica tipo Telegram/Whatsapp.
* i contatti meno stretti di cui comunque mi frega qualcosa utilizzano più attivamente Instagram di FB.
* le notizie le leggo da Twitter o dai giornali/blog stessi.
* Messenger tendezialmente mi piace anche, ma dato lo scarsissimo utilizzo degli ultimi anni preferisco non installarlo, e purtroppo l'app di FB senza Messenger non ti consente di leggere eventuali messaggi ricevuti (*i più delle volte di persone che ti stanno girando il contatto Whatsapp...*).
* l'incapacità in tutti questi anni di gestire i "troppi" amici e la quantità di posts nel news feed. Superati i 200-300 contatti (*ne avevo tipo 700*) tutto quello che postano gran parte dei tuoi amici diventa talmente effimero che è quasi come se non fosse stato pubblicato. E vale ovviamente anche per [i tuoi post](https://www.businessinsider.com/35-percent-of-friends-see-your-facebook-posts-2013-8?IR=T).
* l'abbandono dell'utilizzo di album e pubblicazione delle foto su FB (*leggi qui sotto per la spiega*). Belle le [Stories](https://techcrunch.com/2017/01/25/facebook-stories/) eh... ma finora le ho pubblicate solamente come integrazione con Instagram.

### Facebook e la rapida ascesa della phoneography
Facebook [è diventato pubblico nel 2006](https://en.wikipedia.org/wiki/Facebook) e ha raggiunto la massa critica nel periodo tra il 2008 e il 2010. Ha avuto il vantaggio di essere nato e cresciuto con la fotografia digitale come trend ormai consolidato, tante persone tra cui me stesso lo hanno usato i primi anni come backup cloud (*gratuito*) delle proprie foto, caricando nel tempo centinagia di megabytes, se non gigabytes di foto, a volte trovandosi quasi in situazioni in cui una persona aveva più foto su Facebook che in locale sul proprio PC. 

Poi nel 2010 è uscito l'iPhone 4 che ha **drasticamente cambiato l'utilizzo della fotocamera degli smartphone**, e negli anni successivi sia i nuovi iPhone che le controparti Android hanno continuato questo trend distruggendo quello che era il mercato delle macchine fotografiche digitali compatte. Intorno al 2012 i primi fornitori di spazio cloud per il mercato consumer quali Dropbox e Google (*ai tempi con Google+ e poi staccando questa funzionalità in Google Photos*) hanno colto il cambio di paradigma e il fenomeno in crescita della phoneography e introdussero la funzionalità di backup automatico. La combinazione di questi due trend in crescita (*la phoneography e i servizi cloud*) ha portato incosciamente le persone a smettere di caricare valangate di foto su Facebook, dato che la copia di backup delle foto ormai scattate esclusivamente tramite smartphones è gestita da fornitori di servizi oggi integrati con i device stessi (*vedi Apple e Google*) diventa sufficiente caricare giusto le foto più significative da condividere in pubblico. 

E oggi se voglio "solo" condividere delle foto con conoscenti o con il mondo esterno è molto più probabile che questo avvenga su Whatsapp o Instagram che su Facebook, portando il re dei social network ad aver perso il treno della condivisione di foto e video genuini da parte dei propri utenti, diventando per me ancora più inutile.

### Ma se chiudi il profilo FB poi come fai a...
* *...comunicare con gli amici?* [Telegram](https://telegram.org/), Whatsapp e simili.
* *...loggarmi velocemente su altri servizi tipo Spotify?* Uso un [password manager](https://www.pcmag.com/article2/0,2817,2407168,00.asp).
* *...pubblicare tue foto stilose e guardare quelle di conoscenti?* [Instagram](https://www.instagram.com/moebiusmania/).
* *...seguire le pagine divertenti tipo "i gatti conquisteranno il mondo"?* Hanno account anche su Instagram e condividono tendenzialmente gli stessi post.
* *...rivedere i post pubblicati in passato?* Nostalgia canaglia! Ma per fortuna ci sono [Timehop](https://www.timehop.com/) e i [backup di Facebook](https://www.facebook.com/help/212802592074644) stesso!
* *...restare informato da diverse fonti?* Twitter, che ormai è diventato un feed reader...
* *...sapere i compleanni di tutti i tuoi amici?* Ecco... qui ci sto lavorando... devo un po aggiornare a manina la mia rubrica.
* *...far notare a chi pubblica con sdegno notizie da "lercio.it" che è una notizia di "lercio.it"?* Mi mancherà!


### Quindi consiglieresti a tutti di cancellare il proprio account FB?
Tendenzialmente no, anche se è abbastanza chiaro che Facebook sta affrontando un momento di [inversione di marcia](http://vincos.it/2018/08/16/facebook-in-italia-31-milioni-di-utenti-giovani-50/), ma non siamo ancora a livelli di un sensazionale esodo (*o almeno credo...*).

Consiglio però di provare a **disattivare il proprio account Facebook** per passare qualche giorno di "disintossicamento" e consideraare gli impatti di questa scelta. Disattivando l'account questo diventa semplicemente invisibile per i tuoi contatti e permette in qualunque momento di cambiare idea.

Ricordiamoci comunque che Facebook come prodotto potrebbe anche stupirci con un decadimento rapidissimo nel giro di un paio di anni ma, a meno di eventi completamente imprevedibili, i due principali prodotti che lo stanno cannibalizzando (*Whatsapp e Instagram*) fanno parte della stessa società, rendendo Facebook come piattaforma qualcosa che difficilmente si staccherà del tutto dalle nostre vite.

<a style="background-color:black;color:white;text-decoration:none;padding:4px 6px;font-family:-apple-system, BlinkMacSystemFont, &quot;San Francisco&quot;, &quot;Helvetica Neue&quot;, Helvetica, Ubuntu, Roboto, Noto, &quot;Segoe UI&quot;, Arial, sans-serif;font-size:12px;font-weight:bold;line-height:1.2;display:inline-block;border-radius:3px" href="https://unsplash.com/@thoughtcatalog?utm_medium=referral&amp;utm_campaign=photographer-credit&amp;utm_content=creditBadge" target="_blank" rel="noopener noreferrer" title="Download free do whatever you want high-resolution photos from Thought Catalog"><span style="display:inline-block;padding:2px 3px"><svg xmlns="http://www.w3.org/2000/svg" style="height:12px;width:auto;position:relative;vertical-align:middle;top:-2px;fill:white" viewBox="0 0 32 32"><title>unsplash-logo</title><path d="M10 9V0h12v9H10zm12 5h10v18H0V14h10v9h12v-9z"></path></svg></span><span style="display:inline-block;padding:2px 3px">Thought Catalog</span></a>