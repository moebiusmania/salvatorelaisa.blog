---
title: Il Javaday cambia e diviene Codemotion
image: https://raw.githubusercontent.com/moebiusmania/blog-assets/master/images/2011/codemotion2011.png
imageMeta:
  attribution:
  attributionLink:
type: post
author: salvatore
date: Thu Jan 13 2011 15:00:00 GMT+0100 (IST)
tags:
  - eventi
  - codemotion
---

Per quattro anni il **Javaday** Roma ha offerto un evento unico in Italia per contenuti, affluenza e spirito. L’atmosfera trascinante del Javaday ha saputo conquistare e coinvolgere i partecipanti e gli sponsor. Per continuare ad essere la manifestazione di riferimento degli sviluppatori, il Javaday si evolve e diviene **Codemotion**.

Codemotion compie un grande salto rispetto al Javaday: apre a tutti i linguaggi e tecnologie, catalizzando ancora di più sorgenti di creatività e opportunità di lavoro. Infine, sposta l’attenzione da un prodotto (Java, a suo tempo di Sun, ora di Oracle) ad una disciplina: **la programmazione**, a vantaggio di tutti.

Il Codemotion si terrà a Roma il 5 marzo 2011.
L’ingresso all’evento è come sempre gratuito.

### Che cos’è Codemotion
Il programma di Codemotion verrà definito tramite Call for Paper pubblica e aperta a tutti. La selezione delle proposte avverrà mediate una valutazione a cura dei rappresentanti delle community ufficiali, sia legate ai diversi linguaggi che allo sviluppo del software. Durante Codemotion si potrà consegnare alle aziende Sponsor il proprio curriculum vitae per avere nuove opportunità professionali.

L’agenda della giornata prevede una intensa mattina di talk tecnici e un pomeriggio dove verranno organizzate sessioni di Ignite. E’ in fase di definizione un concorso per premiare le migliori idee innovative sviluppate da giovani studenti Universitari di tutta Italia.

Per ogni informazione: http://www.codemotion.it
