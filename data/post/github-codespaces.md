---
title: Github Codespaces
date: '2021-08-14'
tags: ['tecnicismi', 'web']
draft: false
summary: 'Da qualche giorno finalmente la feature è stata resa disponibile a tutti gli utenti di Github: si può finalmente testare Github Codespaces!'
images:
  [
    'https://github.com/moebiusmania/blog-assets/blob/master/images/2021/GitHub-Codespaces.png?raw=true',
  ]
---

![](https://github.com/moebiusmania/blog-assets/blob/master/images/2021/GitHub-Codespaces.png?raw=true) <small>_La pagina promo di Github Codespaces._</small>

Da qualche giorno finalmente la feature è stata resa disponibile a tutti gli utenti di Github: si può finalmente testare [Github Codespaces](https://github.com/features/codespaces)!

Per avere una rapida idea di cos'è e perché è così dannatamente figo meglio dare un'occhiata al video introduttivo del team di Github:

<iframe width="100%" height="415" src="https://www.youtube.com/embed/_W9B7qc9lVc" title="YouTube video player" frameBorder="0" allowFullScreen></iframe>

Una delle parti che mi fa davvero impazzire e che è già disponibile per tutti è la possibilità di **aprire il codice di un repo in un'istanza di VS Code direttamente nel browser**! Questo apre alcuni scenari interessanti per chi utilizza o vorrebbe utilizzare di più per lavori "tenici" dei tablet, perché tendenzialmente mette a disposizione di questa categoria di device l'editor più usato degli ultimi anni (_che finora non è stato mai pubblicato su piattaforme non desktop..._).

Poi certo è una cosa comoda in tante altre circostanze sopratutto abbinando la possibilità di "noleggiare" l'ambiente di lavoro in cloud e quindi permettendo di lavorare anche da PC o device normalmente poco performanti come hardware.

## Github, la super (e unica?) piattaforma per sviluppatori

A questo punto Github va a consolidare in maniera abbastanza arrogante la sua supremazia rispetto alla concorrenza come piattaforma per sviluppatori.

Era nato come hosting e interfaccia web per i repostiory Git, ma da quel momento in poi sono stati aggiunti:

- tool di gestione di issues e progetti (_milestones, boards_)
- hosting di pagine statiche (_Github Pages_)
- client visuali e da terminale (_l'app desktop di Github e la CLI_)
- pipelines CI/CD (_Github Actions_)
- tool di correzione e suggerimenti di codice basati su machine learning (_Github Copilot_)

considerato poi che quasi tutte **queste feature sono disponibili nei tier gratuiti** (_ovviamente con delle limitazioni_), specialmente per chi entra oggi nel mondo dello sviluppo è difficile non per percepire Github come l'unico "posto" da cui iniziare e restare. Nel bene e nel male.
