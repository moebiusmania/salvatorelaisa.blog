---
title: Sperimentando il Chromecast
date: "2014-02-15"
tags: ["tecnicismi", "tv", "device"]
draft: false
summary: "Da qualche mesetto ho acquistato un aggeggino prodotto da Google che si sta dimostrando più interessante di quanto pensassi: il Chromecast."
images:
  [
    "https://raw.githubusercontent.com/moebiusmania/blog-assets/master/images/2014/google-chromecast-badge-color.png",
  ]
---

> A giugno 2023 ho aggiornato l'articolo aggiungedo una piccola retrospettiva ora che la 1<sup>a</sup> generazione di Chromecast (_esattamente quella di cui parlo in questo articolo_) [è stata discontinuata](https://9to5google.com/2023/05/30/chromecast-no-updates/), se non vuoi leggere tutto puoi [saltare direttamente alla parte nuova](#verso-la-fine).

---

![Il logo del progetto Chromecast](https://raw.githubusercontent.com/moebiusmania/blog-assets/master/images/2014/google-chromecast-badge-color.png) <small>_Il logo del progetto Chromecast_</small>

Da qualche mesetto ho acquistato un aggeggino prodotto da Google che si sta dimostrando più interessante di quanto pensassi: il **Chromecast**.

Per chi non lo conoscesse si tratta di una [specie di chiavetta](http://www.google.it/intl/it/chrome/devices/chromecast/) (leggesi _dongle_) da attaccare alla porta HDMI del televisore per poter fare streaming dei contenuti da smartphone / tablet/ pc.

## Smartphone e TV uniscono le forze

Un punto sicuramente molto interessante è che il Chromecast permette a qualunque televisore con una porta HDMI (_in realtà HDMI 2 che comunque è in giro da 6-7 anni_) di diventare un po più **smart**, senza dovere spendere cifre astronomiche.

![](https://farm8.staticflickr.com/7296/11419059095_b2e901a675_k.jpg) <small>*La primissima generazione (*e forma*) del Chromecast - Foto di [ปรัชญา สิงห์โต](https://www.flickr.com/photos/iannnnn/11419059095)*</small>

Dopo anni passati a guardare contenuti video sullo schermo del PC, o più recentemente sullo smartphone, con questo aggeggino basta far girare un semplice primo setup, in cui sostanzialmente lo si collega alla **rete WiFi** di casa e poi premendo un pulsante all'interno delle app che supportano questo device, si trasmette questo contenuto alla TV, creando una nuova sinergia tra questi due oggetti.

Mentre usiamo lo smartphone come nuovo (_o ennesimo_) telecomando però, non siamo obbligati a vincolarlo a quel ruolo, possiamo continuare usarlo per fare altro!\\n\\nIl confronto più diretto è quello con la **Apple TV**, il box della mela è un device indipendente che vi permette di usufruire dei contenuti via web usando solo la TV, mentre il Chromecast richiede obbligatoriamente un device _pilota_.

## <del>Qual'è il vero punto debole?</del>

<del>L'unica grossa pecca del Chromecast secondo me non è nel device stesso, ma nella quantità di contenuti usufruibili con questo sistema.</del>

<del>Al momento abbiamo supporto per YouTube, Google Play Movies e Music, Chrome (sia PC che smartphone), Twitch [e alcune altre](https://www.google.it/chrome/devices/chromecast/apps.html)... ma ci sono ancora grandi assenti come Spotify, Facebook, Sky Online, RaiTv per citarne alcune.</del>

<del>Sopratutto in Italia mancano contenuti in digitale sostanziosi, abbiamo tante clip ma poche cose concrete (film, serie tv e programmi "completi"). Noto con piacere che sempre più servizi stanno adottando il Chromecast o hanno annunciato di volerlo implementare prossimamente, ma per adesso se volete farne un utilizzo "massiccio" dovete usufruire sopratutto di contenuti in inglese.</del>

## I contenuti

Al contrario della situazione a inizio 2014, che ho preferito non cancellare per gusto di cronaca, oggi (_inizio 2017_) abbiamo fortunatamente a disposizione svariate fonti di contenuti per il dongle di Google, anche in italiano, in questo screenshot degli "highlight" delle app che lo supportano vedete che non mancano gli essenziali:

![Alcuni dei servizi e app compatibili con il Chromecast](https://github.com/moebiusmania/blog-assets/blob/master/images/2017/chromecast-apps.png?raw=true) <small>_Alcuni dei servizi e app compatibili con il Chromecast_</small>

ne anche nelle ultime versioni del [client ufficiale della Rai](https://play.google.com/store/apps/details?id=it.rainet) è possibile vedere tramite il Chromecast sia le dirette dei canali che contenuti in replay, portandoci molto vicini al rendere le televisioni dei dispositivi più dipendenti da Internet che da antenna.

## In conclusione

Per un **prezzo di <del>35€</del> 39€ (_dalla 2a generazione_)** e considerando il fatto che è davvero facile da reperire (_lo trovate sia online sul <del>Play</del>Google Store che in diversi negozi generici tipo Mediaworld_) direi che ne vale davvero la pena, sopratutto se come me siete interessati a rendere più utile la vostra TV senza doverla.

---

## Verso la fine?

A quasi un decennio (_mancano davvero pochi mesi_) dall'annuncio del primo Chromecast, Google ha terminato il supporto per questa versione del dongle che ha iniziato tutto, ma questa volta non è un male:

- sono appunto passati 10 anni
- le nuove generazioni non sono impattate da questa notizia
- era super economica

Personalmente credo che pian piano vedremo sparire del tutto il Chromecast, **alla fine ha fatto il suo lavoro**: _aiutare nella transizione delle TV verso l'aggiunta dei contenuti video via web_.

![Chromecast 1a generazione, 2013-2023](https://i0.wp.com/9to5google.com/wp-content/uploads/sites/4/2015/08/chromecast.png?w=1500&quality=82&strip=all&ssl=1)

Oggi gran parte delle TV in vendita (_e vendute_) include **nativamente** supporto a Netflix, YouTube, ecc.., i set-top-box tipo Apple TV sono più diffusi e anche le console come Playstation e Xbox hanno integrate app per quasi tutte le piattaforme di video streaming... quindi il bisogno di aggiungere un dongle alla TV per accedere ai suddetti servizi è quasi scomparso.

Anche io onestamente uso il Chromecast in maniera molto marginale da un po' di anni, per lo più è un aggeggio piccino che mi porto dietro durante viaggi o quando vado a casa dei miei genitori.

Possiamo dire che è stato uno dei pochi casi di un prodotto hardware di Google davvero azzeccato: risolveva 1 solo problema, costava poco, era facile da usare e appunto aveva una prospettiva di vita "naturale" limitata.


