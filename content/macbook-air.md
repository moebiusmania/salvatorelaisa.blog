---
title: Il peso dell'anima dei laptop
image: https://raw.githubusercontent.com/moebiusmania/blog-assets/master/images/2012/macbook-air-2nd-gen.jpg
imageMeta:
  attribution:
  attributionLink:
featured: true
author: salvatore
date: Sun Sep 06 2012 18:00:00 GMT+0100 (Central European Standard Time)
tags:
  - tecnicismi
---

Dopo vari mesi che ci pensavo su alla fine ho preso un **[MacBook Air](*http://www.apple.com/it/macbookair/*)**. 

Per quanto detesti le politiche e modus operandi della Apple non ho mai potuto negare la qualità dei loro prodotti (*sopratutto a livello hardware*) anche se, come sottolineo spesso, non sono esenti da difetti e problemi che spesso per "fanboysmo" molti non vogliono ammettere.

Forse proprio perché tendo a essere molto critico con i computer indifferentemente dal marchio che c'è appiccicato sopra (ho usato per anni PC assemblati Windows, e il mio computer "casalingo" attuale è un notebook HP) sono rimasto molto colpito da questo Air.

#### La mia storia con i laptop, un po al contrario...
Quando ho iniziato a fare il freelance verso il 2006 avevo un **17 pollici**, non ci giravo molto ma quando lo facevo, diciamo che perdevo qualche chilo in sudore e la batteria durava sempre una ciofeca! Poi sono passato a un **15 pollici**, meno ingombro e meno peso, finalmente superavo l'ora di autonomia con la batteria... ma la sfiga vuole che in quel periodo ero dipendente presso [IBS.it](*http://www.ibs.it/*) e avevo una macchina aziendale su cui lavorare, quindi il laptop l'avrò portato in giro pochissime volte (*se non per qualche mitico Lan Party con gli amici!*). A metà 2009 cambio lavoro e inizio a [Mohole](*http://www.mohole.it/*), il tragitto casa-lavoro diventa molto più lungo di prima e decido di passare a un **13 pollici** MacBook Pro, stracomoda la portabilità il peso è ancora inferiore rispetto al laptop di prima ma con tuttà sincerità: io di Pro non ho mai capito cosa ci fosse. Sono delle belle macchine ma molti programmi hanno tempi di avvio/esecuzioni biblici sopratutto la Creative Suite e le applicazioni non proprio native, ma anche quelle native a volte avevano le loro sorpresine.

#### Primi impatti
Dopo 3 anni in cui mi porto dietro il laptop praticamente tutti i giorni inizio a valutare la possibilità dell'Air, l'idea di un aggeggio da poco meno di un chilo mi alletta ma i dubbi per il poco spazio su hard disk e le prestazioni mi trattengono per diverse settimane. Alla fine mi butto e lo prendo... ok, ammetto che sto scrivendo questo articolo dopo pochi giorni che ce l'ho tra le mani (magari tra qualche settimana o mese farò delle aggiunte rimangiandomi qualcosa :D ) ma:

* quel **chilo e qualcosa in meno** di peso lo sento decisamente, la mia borsa ora è tutta un'altra cosa e sul lungo termine fare altri anni con una borsa più leggera sulla/e spalle mi farà solo bene.
* se mi ero convinto che la lentezza dei programmi fosse colpa di chi li sviluppava, in parte mi sono dovuto ricredere! grazie all'**hard disk a stato solido** l'avvio dei programmi è da tempi record: Photoshop circa 5 secondi, le impostazioni di sistema si aprono prima che l'icona finisce il primo saltello e il riavvio completo del computer è intorno ai 15 secondi.

<iframe width="420" height="315" src="https://www.youtube.com/embed/ulQvTVzEjX4" frameborder="0" allowfullscreen></iframe>

* la **potenza di calcolo** (*in termini di CPU*) è inferiore rispetto ai MacBook Pro quindi diciamo che non mi sembra una macchina adattissima a gaming estremo o elaborazioni pesanti tipo render di video o 3D. lavori che fortunatamente non faccio, quindi anche il processore un pò meno potente viene compensato dalla velocità dell'hard disk interno SSD.
* lo spazio di hard disk del modello che ho preso è **128gb**, dopo aver installato tutti i programmi, copiato i miei file e sincronizzato le cartelle cloud ho ancora 70gb liberi, lo so che non sono molti ma già da diverso tempo avevo adottato una politica di disinstallazione/cancellazione del superfluo, che mi aveva portato sul precedente portatile ad avere 400gb su 500gb liberi. Quindi inizio a dubitare che arriverò al di sotto dei 40/50gb liberi, se poi sommiamo il fatto che ho quasi 100gb diviso tra due servizi cloud (*[Google Drive](https://drive.google.com/start?utm_medium=ha&utm_source=it-oa-it-bk&utm_campaign=it#home) e [Dropbox](http://www.dropbox.com)*) e un hard disk da 2.5" esterno da 500gb partizionato in due parti (*una per i backup di Time Machine e una per file non prioritari*) mi rendo conto di essere tranquillo ache su questo aspetto.
* la **mancanza del lettore ottico DVD/CD**... film in DVD ne ho tanti ma li guardo a casa, non mi sono mai portato un DVD video in giro, non ne masterizzo uno da almeno due anni. Ormai per scambiarsi files tra chiavette USB e cloud si fa molto prima e molto più comodamente, ma penso che non ci fosse neanche bisogno di dirlo. Per i film qualche rip in digitale dei DVD di casa ce l'ho ma da quando iTunes noleggia anche i film diciamo che ho smesso anche di ripparne, se poi consideriamo che in teoria a breve dovrebbe arrivare in Italia anche Google Play Movies e Netflix sta cominciando l'invasione dell'europa possiamo stare certi che anche per i media non sentiremo la mancanza dei supporti ottici.
* l'**autonomia** è sempre stato un punto di forza dei MacBook in generale, con l'Air sto vedendo che lavorando con i miei strumenti soliti (*Chrome, editor di codice, Skype*) a piena carica ho fatto 3 ore di lavoro prima di arrivare al di sotto del 20% di batteria.

#### Tirando le somme
Non vi dirò che è il miglior computer di sempre, ma di sicuro posso dire che è il miglior laptop che ho avuto tra le mani, molto probabilmente questo giudizio arriva dal fatto che fino a prima di comprarlo ero super convinto che non avrebbe retto il paragone con altri portatili e invece **specialmente per i miei scopi** e sommando tutti i fattori descritti prima, li supera decisamente. Questo è un laptop Pro, non gli altri.

Recentemente ho anche cambiato smartphone prendendo un [Samsung Galaxy S3](http://www.samsung.com/it/promotions/galaxys3/) e devo dire che tra questi due dispositivi ho trovato molte cose in comune, il che ha rafforzato ciò che già molti "sospettavano" da tempo: il connubio tra leggerezza e potenza sarà il futuro non-affatto-remoto della tecnologia.

**PS:** lo sapevate che [il computer di Linus Torvalds](http://techcrunch.com/2012/04/19/an-interview-with-millenium-technology-prize-finalist-linus-torvalds/) è un MacBook Air (*ovviamente con installato Linux*)? 

**Aggiunta del 20/01/2013** - Ho scoperto da un mesetto circa che l'Air non è dotato di porta a infrarossi, finora mi è servita solo per una cosa: il telecomando per Keynote! Lavorando come docente e partecipando con un certa frequenza a conferenze mi faceva molto comodo... ho risolto utilizzando lo smartphone come mouse/telecomando wireless (*via wi-fi*).

