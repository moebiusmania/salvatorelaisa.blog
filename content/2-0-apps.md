---
title: Da 2.0 ad Apps
date: "2013-11-17"
tags: ["web", "pensieri", "evoluzione"]
draft: false
images:
  [
    "https://github.com/moebiusmania/blog-assets/blob/master/images/2023/apps-abstract.png?raw=true",
  ]
summary: "Abbiamo vissuto (e stiamo vivendo tutt'ora) una vera evoluzione di quello che è stato il Web 2.0 , magari non ci siamo resi conto di questi cambiamenti proprio perché avvenivano un pezzo per volta proprio sotto il nostro naso!"
---

![immagine astratta generata con Midjourney](https://cdn.midjourney.com/7c084772-a751-437e-85aa-a0ce580d72be/0_3.webp)<small>_Immagine generata con Midjourney_</small>

Abbiamo vissuto (_e stiamo vivendo tutt'ora_) una vera evoluzione di quello che è stato il Web 2.0 , magari non ci siamo resi conto di questi cambiamenti proprio perché avvenivano un pezzo per volta proprio sotto il nostro naso!

Quando il direttore didattico di [Mohole](https://scuola.mohole.it) mi disse a Luglio che aveva intenzione di rinominare la scuola di "Web 2.0" in "Web e Apps" rimasi sorpreso di come non fui stato in grado di suggerire io questa cosa, in quanto smanettone aziendale.

Come è cambiato il web da come lo conoscevamo pochi anni fa ad oggi? E' cambiato per tante cose ma principalmente possiamo riassumere il tutto in 3 punti: **informazione**, **strumenti** e **fruizione**.

## Ha ancora senso parlare di "edizione straordinaria"? (informazione)

![Una pila di vecchi giornali in mezzo alla strada immaginata da Midjourney](https://cdn.midjourney.com/379bef31-b91b-4feb-ba20-a3715a53c55a/0_0.webp)

I **blog**, che sono stati forse i principali portabandiera del web 2.0, sono completamente cambiati.

Molti blog "grossi" di 7 o 8 anni fa adesso sono veri e propri magazine e c'è chi apre dei blog oggi proprio con questo scopo, molte aziende hanno aggiunto il blog al loro sito per restare maggiormente in contatto con gli utenti e anche i blog più piccoli in alcuni casi diventano dei punti di riferimento non da poco per alcune community (_vedi i casi di fashion e food bloggers_).

Ormai molti telegiornali e giornali devono affidarsi ai social network per poter avere delle fonti di informazione aggiornate (_ma non necessariamente del tutto attendibili_), nel caso di Twitter poi , in alcuni casi è anche più veloce dei terremoti.

## Possiamo ancora chiamarle "pagine web"? (strumenti)

![immagine astratta del WWW generate con Midjourney](https://cdn.midjourney.com/efd1ca0f-df8d-45c6-a3a5-5e8fa7ad55df/0_3.webp)

I classici "siti web" si sono molto evoluti di qualche anno fa ora sono vere e proprie **Web Apps**: Gmail, Facebook, YouTube per citarne alcuni fra i più famosi sono la quintessenza del software slegato dal sistema operativo.

Gmail nasceva come servizio di posta di Google nel 2004 con storage molto elevato (_ai tempi 1Gb di posta era infinito!_) e webmail, oggi non conosco nessuno che utilizzi un client di posta se ha un account Gmail... si può fare tutto, e in alcuni casi anche di più, direttamente dalla web app (e anche Microsoft ultimamente sta puntando a questa direzione con <a href="www.outlook.com" target="_blank">il nuovo Outlook</a>).

Facebook in principio era niente di più che un simil-blog con pagina del profilo, oggi gestisce gran parte delle comunicazioni e dei dati personali di più di 900 milioni di utenti.

Molti servizi "classici" stanno iniziando a spostarsi completamente su web e alcuni provano a crearne di nuovi direttamente da web. E questo ha reso i browser il software più importante sul nostro computer dopo il sistema operativo, obbligando la prossima generazione di webdesigners a non potersi più limitare a costruire "siti" ma soprattutto interfacce.

## Abbiamo già nuovi strumenti per andare su web e continueranno a cambiare (fruizione)

![vari smartphones e tablets sul tavolo di un negozio, immaginato da Midjourney](https://cdn.midjourney.com/d9d8a1fa-628a-4965-a74a-7c5779e46f84/0_2.webp)

Il web è nato dai PC ma sta proseguendo su **altri dispositivi**, oggi stiamo iniziando a farlo con Smartphones e Tablet, domani da TV e occhiali.

Questo natale (_2012_) tecnologicamente parlando sarà un scontro al ribasso sui tablet: Samsung, Google stessa (_con Asus_), Amazon e forse anche Apple si sfideranno per i regali di natale con tablet da 7 pollici circa sotto i 300 euro.

Xbox, Apple TV e Nexus Q inizieranno a trasformare completamente la TV per come eravamo abituati a conoscerla e nel corso del 2013 Google inizierà a rilasciare agli sviluppatori i prototipi del progetto Glasses (_occhiali con internet e realtà aumetata_) con l'obiettivo di commercializzarli nel 2014. Quindi tra non molto un web designer dovrà essere in grado di creare contenuti fruibili su tutti questi dispositivi.

**Nota:** ho volontariamente tenuto fuori i social network dal discorso.

**Aggiunta di Settembre 2023:** sostituite le foto della versione originale dell'articolo con versioni simili delle stesse generate con Midjourney.
