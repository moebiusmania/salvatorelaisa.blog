---
title: Il ritorno dell'oscuro viandante
date: "2023-06-24"
tags: ["gaming", "recensione", "nostalgia"]
draft: true
summary: 'Nell''ormai lontano 2000 usciva uno di quei casi rari videoludici di sequel che oscura completamente il capitolo precedente: parliamo ovviamente di Diablo II. Nonostante la versione "Resurrected" (ovvero completamente rifatta da zero) di questo gioco sia uscita nel 2021, qualche giorno fa grazie a una bella offertona dovuta per lo più all''uscita del quarto capitolo della saga, l''ho aggiunto alla mia libreria. E ragazzi... che feels!'
images:
  [
    "https://raw.githubusercontent.com/moebiusmania/blog-assets/master/images/2023/diablo2r-logo.png",
  ]
---

![La splash screen di Diablo II: Resurrected.](https://raw.githubusercontent.com/moebiusmania/blog-assets/master/images/2023/diablo2r-logo.png)<small>_La splash screen di Diablo II: Resurrected._</small>

Nell'ormai lontano 2000 usciva uno di quei casi rari videoludici di sequel che oscura completamente il capitolo precedente: **parliamo ovviamente di Diablo II**. Nonostante la versione **"Resurrected"** (_ovvero completamente rifatta da zero_) di questo gioco sia uscita nel 2021, qualche giorno fa grazie a una bella offertona dovuta per lo più all'uscita del quarto capitolo della saga, l'ho aggiunto alla mia libreria. E ragazzi... che _feels_!

Diablo II è stato uno di quei pochi videogiochi che a suo tempo conoscevano praticamente tutti: se ne parlava a scuola con i compagni di classe e anche tra gli amici del mio paesino.

L'ho rigiocato poche volte da allora ma mai "seriamente", questa è effettivamente la prima volta da quasi venti anni fa che ho fatto un re-play completo dall'inizio alla fine, compreso l'Atto 5 (*che era parte dell'[espansione "Lord of Destruction"](https://en.wikipedia.org/wiki/Diablo_II:_Lord_of_Destruction) uscita poco dopo*) che non ho **mai** finito.

## 2000 vs 2023: cosa è cambiato e cosa è rimasto
Nonostante questo sia un remake da zero dell'originale, **per il 90% di quello che ti mettono davanti non si vede praticamente differenza**. Ovviamente tutte grafiche ottimizzate per le risoluzioni odierne, i modelli 3D hanno qualche poligono in più e la parte di multiplayer è decisamente messa in evidenza. Ma per il resto è il buon vecchio Diablo II.


## Retro-turismo-virtuale
Devo ammettere che il mood e il tema delle location di Diablo II era talmente ben curato che rivederle ora mi ha dato quel senso di nostalgia che provi quando rivedi qualche luogo dell'infanzia.

**Atto I:** dall'accampamento delle amazzoni al monastero "infestato", nel primo atto si continua con l'estetica medievale/gotica del primo Diablo. E ci sta, era un ottimo modo per mantenere appunto la continuità del primo.

**Atto II:** qui è dove cominciano a introdurre novità: si passa al deserto e una forte ispirazione filo-egiziana, e poi l'hub principale...  ahh Lut Gholein! qui ci ho speso davvero le ore ai tempi e rigiocandoci ora mi ricordo ancora ogni angolo di questa mini-città.

**Atto III:** continua il trend delle nuove ambientazioni introducendo la città di Kurast e un'ambientazione in stile Maya/Inca/civiltà del Centroamerica. Concetto interessante ma purtroppo però non ho molto amato il layout dell'hub di questo atto e in generale anche le aree successive sono un po frustranti come "forme" (_vero che ogni area è generata casualmente ad ogni partita, ma ci sono chiari pattern che si ripetono_).

**Atto IV:** qui si va con il surreale viaggiando letteralmente all'inferno. E' l'atto più corto del gioco, si mixa un pò il gotico del primo atto con elementi più fantasy. Niente di particolarmente notevole a parte la cattedrale nella quale si svolge lo scontro finale. A posteriori possiamo dire che è stato un po un prototipo per alcune aree che verranno poi introdotte in Diablo III.

**Atto V:** questo in realtà come già detto all'inizio è un'area per lo più nuova per me. Abbastanza ispirato alle steppe eurasiatiche come design, le zone sono in generale più grandi ma non mi ha detto nulla di che.

## La massima espressione di "cinematica"
