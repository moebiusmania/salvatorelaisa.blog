---
title: Machinarium - il mio ritorno ai "punta e clicca"
date: "2016-02-14"
tags: ["gaming", "recensione"]
draft: false
summary: "Tempo fa ho acquistato Machinarium sul Play Store tramite un'offerta, ma per parecchio tempo (un anno credo) non l'ho mai neanche installato."
platforms:
  [
    {
      label: "Nexus Player (Android)",
      url: "https://www.tuttoandroid.net/android/recensione-nexus-player-237731/",
    },
  ]
images: ["https://images6.alphacoders.com/606/thumb-1920-606348.jpg"]
---

![La cover art del gioco.](https://images6.alphacoders.com/606/thumb-1920-606348.jpg)<small>_La cover art del gioco._</small>

Tempo fa ho acquistato **[Machinarium](http://machinarium.net/)** sul Play Store tramite un'offerta, ma per parecchio tempo (_un anno credo_) non l'ho mai neanche installato.

Oggi smanettando sul mio [Nexus Player](https://www.tuttoandroid.net/android/recensione-nexus-player-237731/) ho visto che questo gioco era disponibile anche per **TV** e ho deciso (_finalmente_) di installarlo e iniziare a giocarci: devo dire che sono rimasto molto colpito!

Per due aspetti principalmente:

## Nostalgia canaglia

Era davvero tanto che non mi capitava di giocare a un _punta e clicca_, anche perché è un genere che ha avuto il suo massimo tra la fine degli anni 80 e la metà degli anni 90 con titoli (_ormai vere **pietre miliari** del PC gaming_) come [Monkey Island](<https://en.wikipedia.org/wiki/Monkey_Island_(series)>), [Sam & Max](http://www.gog.com/game/sam_max_hit_the_road), [Indiana Jones and the fate of Atlantis](http://www.gog.com/game/indiana_jones_and_the_fate_of_atlantis)... e poi si è un po ritirato quando le software house hanno iniziato a concentrare i loro sforzi sul 3D e l'hardware sempre più potente, dimenticandosi il fascino che esercita questo genere di narrazione interattiva.

## Il reparto artistico

Il gioco è intensamente basato su una grafica **"hand-drawn"** con fondali molto dettagliati e animazioni che sono si fluide, ma fanno quasi sembrare i personaggi dei pezzi di carta che si muovono.

L'atmosfera è molto cupa e **industrial** (_cosa che ho apprezzato molto_), potrei quasi dire tendente alla Tim Burton ma appunto senza assomigliargli troppo.\\nLe musiche finora così-così, belle ma in certi punti mi sembrano troppo intense e poco atmosferiche, ma nota non da poco.... non ci sono dialoghi, né parlati né scritti!

Se lo stile del gioco e il genere vi stuzzicano, date un'occhiata al trailer:

<iframe loading="lazy" class="w-full" height="415" src="https://www.youtube.com/embed/uwZBdWRSBRs" frameborder="0" allowfullscreen></iframe>

Il gioco è anche disponibile su sistemi desktop (_Steam e non_) e iOS, giocando sulla TV mi sta piacendo, ma su questo genere di giochi il **mouse** vince su un controller!

Non l'ho ancora provato su schermi touch, ma data la natura del genere (non proprio portato per sessioni brevi di pochi minuti) e la qualità della grafica personalmente penso che un **tablet** sia più adatto di uno smartphone per giocarci.
